2

Graecorum, qui quondam inter omnes summi putabantur,
socordia ac ignorantia hominum aut prorsus interiissent,
aut in paucarum fabularum corpus contracta solam propter
formam gloriamque pristinam in scholis legerentur, tum
etiarn Lucianus is erat, qui multorum odium atque amorem
move're posset.

Gratissimi Christianis erant dialogi satirici, in quibus
Deorum fabulae et totus antiquorum gentilium cultus in ludi-
brium vocabatur. Dolori iisdem erat Lucianus, quia ipsorum
quoque religionem et sacrorum librorum dignitatem ab eo
elusam esse opinabantur. Suidas (in voce Λουκιανός) scripto-
rem propterea acerbis conviciis laceravit et passim in Scholiis
voces leguntur, quales sunt: οἷοι ληρεῖς, ὦ κατάρατε, κατὰ τοῦ
σωτῆρος Χριστοῦ et ὦ μέτσχε τῆς αἰωνίου κολάσεως.

Hereticis Byzantinis Lucianus fontem praebuit, unde sati-
rici dialogi formam in suum usum convertere possent, quod
Philopatris 1) ostendit, ubi dogma de Trinitate Lucianeo
J'ocandi genere deridetur.

Denique omnibus, qui tunc temporis litteris se dabant,
Lucianus perfectus auctor videbatur, ita ut multi eum imitari
conarentur, cuius rei documentum praebet dialogus Βίων
πρᾶσις 2) ad Luciani exemplum a Theodoro Prodromo com-
positus.

Huic autem Byzantinorum erga nostrum scriptorem curae
atque diligentiae debemus, ut ex omnibus vitae temporibus,

qua longaeva usus est auctor, multa eius fertilissimi ingenii

 

- 1) Legitur inter pseudolucianea opera.
2) Postea fusius de hoc opere disputabo,

