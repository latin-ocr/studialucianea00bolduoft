CAPUT QUARTUM.

DE LUCIANO AEQUALIUM SUORUM CENSORE.

l. De satiris contra cynicos scriptis. Quatenus Lamianus

Christianorum 'irrisor sit putandus.

Patet ergo e praecedenti capite Lucianum ad veterum
Comicorum et Menippi exemplum religionem traditam, anti-
quorum philosophiam et mortalium studia, quasi ad nihil
utile ducerent, magis, ut auditorum animos hilari narratione
sibi devinciret, derisisse, quam ut vitia, quibus singuli aequa-
les errarent, castigaret. In ultimis tamen dialogis, quos
secunda aetate scripsit, prima invenimus indicia, unde enm
jocos agere desinentem serio in sapientiae et continentiae
simulatores, quos quotidie ante oculos haberet, animadver-
tisse apparet.

In Piscatore (52), qui dialogus praecedentia opera claudens
judicia antea prolata corrigit, Lucianus Philosophiae defensor
factus, aequales, ut qui libidinosi et ignorantes viverent,

injuria philosophorum nomen usurpasse, se ostensurum esse

