50

dialogum scriptus fuisset. „Gallum” ad comicorum exemplar
admodum mature compositum Schwarzius 1) eodem tempore,
quo Alexandrum Pseudomantin (post annum 180)aLuciano
profectum esse judicavit.

Maior etiam inter viros doctos oritur tumultus, cum sin-
gulorum librorum consilium exponere conantur. Nigrinum,
ut denuo ad hunc dialogum redeam, tribus diversis modis
interpretati sunt, alii vero, quia argumentum explicare non
possent, opus pro pseudolucianeo habuerunt.

Lucide igitur apparet virorum doctorum studiis nondum
id effectum esse, ut tamquam profligata quaestione novi ad
chronologiam constituendam conatus supervacanei atque
inutiles putari debeant.

Meam autem investigationem qua ratione incohaverim et
ad bonum, spero, exitum perduxerim, paucis enarrabo. Duo
libri — Bis Accusatus et Piscator — in praefatione meae
dissertationis jam memorati, in hac quaestione solvenda
claram mihi attulerunt lucem. Lucianum enim, quo tempore
hos dialogos scripsit, de antiquis philosophis non nisi reve-
renter verba fecisse, improbos vero aequales, qui philoso-
phiam simularent tantum, acerbissime persequi coepisse
inveni (cfr. c. HI§ 2). Ex aliis ibidem repertis testimoniis, quot
dialogi tempore praecessissent, conclusi, iterumque qualem
Lucianus de philosophia opinionem ibi protulerit, investigavi.
Lucianum autem eo tempore ipsum philosophiae studium
repudiasse et antiquos philosophos derisisse, aequales vero

in iudicium vocare nondum ei in mentem venisse certissi-

 

1) Schwarzius. Ueber Lucians Gallus, p. 53.

