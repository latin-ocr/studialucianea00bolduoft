124

a Luciano ad senectutem devergente confectis habeo et
ibidem sententias inveni, quae cum Cynicorum praeceptis
conveniunt, (Demonax 11 = de sacr. 1) facile intellegas,
lector, me non in eorum sententiam ire, qui utramque com·
mentationem a Christianis e Lucianeis seriptis compilatam
esse autument. Nullum enim, quod Christianam manum
argueret, documentum inveni3 si quis autem verba Luciani
indignati, quod homines οὕτω τκπειυὸν καὶ ἀγεννὲς τὸ θεῖον
ὑπειλήφασιν, ὥστε εἶναι ἀνθρώπων ἐνδεές (de sacr. 1) cum Pauli
Apostoli (Act. Apost. 17, 25) judicio comparet, unde Chris-
tianam libelli originem interpretetur, ei Euripidem dicentem
δεῖται γὰρ 0‘ θεὸς, εἴπερ ἔστ’ ὅντως θεὸς, οὐδενός in memoriam
revocabo.

Sed quid vos amplius moror? Lucianus enim (de luctu 9)
de inferiis quasi de ταῖς παρ’ ἡμῶν χοαῖς loquitur, quae
verba numquam a Christiano scribi potuerunt.

Quarto mei libri capiti finem impositurus hoc tantum in
universum de tertiae aetatis operibus animadverto, ubique
veros Luciani aequales in judicium esse vocatos, cum in
secundae aetatis dialogis personae ex antiqua Comoedia vel

e Menippea satira inter se confabularentur.

