1'7

Hactenus v. d. Rothsteinius! Et licet ceteri eadem argu-
menta non proferant, tamen ad unum omnes eidem opinioni
addicti sunt.

Attamen unde sequitur, si Lucianus quadragenarius rhe-
toricam deseruit, et Mortem Peregrini anno 165 scripsit,
eum anno 125 natum esse?

Nonne complures anni intercedere potuerunt inter tempus,
quo rhetoricam repudiavit, et quo mortem Peregrini per-
strinxit? Qui tandem factum est, ut nemo hoc perspexerit?

Statim causam explicabo: comicos et cynicos dialogos
(Fugitivis, Convivm, Philopseudesi 1) exceptis), quos ex omni-
bus Luciani operibus Kockii auxilio secrevi, eo temporis
spatio scriptos esse mihi constat, quod intercedit inter decla-
mationes rhetoricas relictas (i. e. circa quadragesimum Lu-
ciani annum) et tempus, quo Mortem Peregrini composuit (165).
Sed viri docti nullum discrimen inter satiras, quae contra
aequales scriptae sunt et dialogos comicos servantes secun-
dam aetatem a me supra indicatam ignorabant, quo factum
est, ut Mors Peregrini statim post declamationes relictas a
Luciano fere quadragenario composita esse putaretur. Me
tamen judice Lucianus per complures annos Comicos et
Menippum imitatus fere quinquagenarius Mortem Peregrini
anno 165 scripsit, unde eum circa annum 115 natum esse
sequitur. Externo igitur Suidae documento mea conjectura
de quattuor Luciani aetatibus manifeste probatur.

Pergit Suidas referre Lucianum Antiochiae patronum cau-

sarum fuisse, sed cum res ei non bene cederet, se totum

 

1) V. cl. Hartman in sua diss. recte Φιλοψευδῆς in Φιλοῲευδεῖς mutavit.
2

