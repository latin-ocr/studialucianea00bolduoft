108

των καὶ διασύρων τὴν Ἑλληνικὴν δεισιδαιμονίαν, ὥσπερ κοὶν τοῖς
ἄλλοις καὶ τοῦτον συνέταττεν.

Photius igitur, sicut viri docti vulgo opinantur, Asinum
Lucianeum satiram in Metam'orphoses Lucii Patrensis nomi-
navit? Equidem non credo, nam tota eius argumentatio
flagitat, ut eum Asinum pro excerpto habuisse sumamus.
Quis deinde Graecae linguae peritus umquam ad paroediam
designandam verbis, qualia sunt μεταγράφειν et τὸ ἐκεῖθεν
ὑποσυληθέν, usus est? Neque Photius scripsit »διασύρων τὸν
Λούκιον Sive διασύρων τας Λουκίου μεταμορφώσεις τοῦτον συνέταττεν”
sed ηδιασύρων τὴν Ἑλληνικὴν δεισιδαιμονίαν”, quae ultima verba
utrum ad veritatem sint expressa necne, ex ipso Asino
mox apparebit.

V. cl. Rohdeus tamen Photium de satira in Lucium Pa-
trensem locutum esse opinatus etiam in Asino Lucianeo
huius parodiae vestigia quaesivit. Sed antequam disputatio-
nem illius viri docti inspicias, lector, ut Veras Historias
perlegas et ab illo libro recens ad Asinum transeas, tibi
suadeo. Nemo profecto, nisi praeconcepta opinione regatur,
non videbit Asinum esse lepidam fabulam, in qua neque
fabulatores, neque mirabilia neque superstitio in ludibrium
vocentur. Nihil scriptor nisi jocosam narrationem spectavit
et illa Lucii transfiguratione propterea usus est, quia argu-
mentum fabulae sine ea stare non poterat. In Veris Historiis
tamen non simplex fabella narratur, sed scriptor mirabilia
undecumque corrasa uno vinculo copulavit et exaggerando
in ridiculum detorsit. Qua re perspecta audiamus, quae
Rohdeus, ut satiricam Asini indolem ostenderet, in medium
protulerit.

