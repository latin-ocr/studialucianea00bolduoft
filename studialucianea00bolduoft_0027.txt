13

Comicos et Menippum secutus e rhetore censor aequalium
factus sit. Postquam deinde capite quarto opera Lucianea,
quae inter omnia habenda sunt eximia, percensui, reliquum
erat ut quinto capite fortunam Luciani senis miseratus de
iis operibus pauca in medium proferrem, quae ob insipidam
indolem a Luciano abjudicanda esse videntur. Sed antequam
meum propositum exsequi adgredior, pauca de vitae tem-
pore nobis ab antiquis tradita atque ex ipsius Luciani
scriptis collecta praemittam.

4. Posteriorum testimonia de vita ac scriptis Luciam cum

indiciis ex ipsius auctoris operibus petitis comparantur.

Aequales et eos, qui seculo proxime sequenti vitas rheto-
rum scripserunt, consulto nomen Luciani reticuisse, jam
supra animadverti. Oblivione multatus est satiricus, quod
inanem sophistarum disciplinam a se desertam perstringere
ausus esset, frustra igitur nomen Luciani in Vitarum corpore

quaeres, quod Flavius Philostratus seculo tertio p. Chr. n.

composuit.

Sub finem demum seculi quarti Ennapium dicentem
audimus: Λουκιανὸς ὃ ἐκ Σαμοσάτων ἀνὴρ σπουδαῖος ἐς τὸ
γελασθῆναι, Δημώνακτος Φιλοσόφου κατ’ ἐκείνους τοὺς χρόνους
βίον ἀνέγραψεν, ἐν ἐκείνῳ τε τῷ βιβλίῳ καὶ ἄλλοις ἐλαχίστοις
δι’ ὅλον σπουδάσας (Eunap. Prooem. p. 4).

Ubi Lucianum Samosatis natum aequalem fuisse videmus
Demonactis, qui quo tempore vixerit, e vita eius, quam
postea tractaturus sum, apparebit. Amico enim usus esse
Demonax narratur Herode Attico, qui circa annum 177

