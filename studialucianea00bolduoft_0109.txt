95

In quibus omnibus dialogis non Luciani aequales per-
stringuntur, sed antiqui dei, venerabiles philosophi, praesertim
autem vana mortalium studia Comicorum vel Menippi modo
risui traduntur.

In Bis Accusato demum in flagitiosos aequales animad-
vertere simulque honorifice de philosophia loqui coepit. In
Piscatore, qui dialogus secundam aetatem claudit, palam
antiquos philosophos se colere dicit, etse ab eo tempore
quasi censorem aequales notaturum esse promittit.

Origine autem et compositione dialogorum cognitis illos -
nihil nisi rhetoricae disciplinae specimina putanda esse in-
tellegimus. Quam naturam eo quoque demonstrare possum,
quod [lucianus eodem tempore, anno nempe 162, Imagines,
laudationem in Pantheae honorem, rhetorum more composuit.

Deinde in Rhetorum Praeceptore, quem librum contra
aequales post comicos et cynicos dialogos scriptum esse
(ᾗ 165) in sequenti capite videbimus, se non diu ante, sed
nuper Rhetoricam deseruisse verissime dixit (ἐγὼ δὲ παύσομαι
τῇ ῥητορικῇ ἐπιπολάζων, μᾶλλον δὲ ἤδη πέπαυμαι) (26).

Lucianum igitur, cum se quadragenarium declamationes
deserendo etiam Rhetoricam deseruisse in Bis Accusato
diceret, mentitum esse videmus et quinquagenarium potius
Rhetorica ab omni parte relicta censorem aequalium factum
esse optimo jure dicere possumus.

