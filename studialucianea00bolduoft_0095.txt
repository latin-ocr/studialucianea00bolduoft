81

in Dialogis Meretriciis, Timone, Dialogis Deorum et Mari
norum, Parasito, Vitarum Auctione Comicos esse secutum,

hac paragrapho demonstrasse mihi videor.

6. De dialoyis, in quibus placita Menippea cernere licet.

Jam saepe in hoc capite Menippum Cynicum nominavi
et utrum Lucianus nonnumquam illum satiricum an Comi-
cos imitatus fuerit, difficile dijudicari posse modo vidimus.
Antequam igitur disputando pergo, pauca de vita ac scriptis
Menippil) narrare mihi necessarium videtur.

Menippus in urbe Palaestinae Gadaris natus, vixit circa
annum 300 usque ad 240 a. Ch. n. Primum servus fuit in
Ponto, deinde in Graecia libertatem adeptus fenore faciendo
maximas sibi divitias comparavit, tandem senex rebus hu-
manis studiisque hominum despectis necem sibi ipse con—
scivit. Cynicorum doctrinam professus, varios σπουδογελοίους
libros iu celeberrimos philosophos, in deos ac aequalium
religionem popularem, postremo in divitiarum atque hono-
rum studia conscripsit. Quae propter opera primus Graeco-
rum satiricus appellatus est.

Inter alios praesertim Varronem et Luciauum imitatores
consecutus est, quorum prior ille sua opera, ab aliis Cynicas
satiras nominatas, ipse „Menippeas” dixit (Gellius II. 18. 7),
hic in Bis Accusato (33) et in Piscatore (26) se Menippum
in forma litteraria et in jocis contra antiquos philosophos
secutum esse fatetur.

’1) cfr. Wildenow. De Menippo Cynico. Halle 1881.

