121

verba tam gravia sunt, ut ad quaestionem dijudicandam
prorsus sufficiant.

Quis enim erat ille Sostratus?

Fritzschius peculiari disquisitione „de Luciani Sostrato”
conjecturam Hemsterhusii secutus Sostratum illum, cuius
initio „Demonactis” mentio fit, eundem fuisse, quem memo-
rant Philostratus (Vit. Soph. 2,1, 7) et Pausanias (1‚32,4)‚
lucide ostendit. Illum Boeotia oriundum, a colonis Agathio-
nem vocatum, se heroa Marathonem patrem habere, ipsum
praedicasse narrant. Erat homo vasta corporis magnitudine,
qui, cum sub divo pernoctare et fortia facinora perpetrare
soleret, Herculem quasi exemplum sibi proposuerat. Conti-
nentiam pro summo bono putans, a vino religiose se absti-
nebat, neo non a feminis, quas adeo oderat, ut quodcumque
attigerant, quasi pollutum vitaret. Cum a colonis quondam
hospitio acceptus lac, quod praebuerunt, ad nares admovis-
set, οὐ καθαρὸν τὸ γάλα, προσβάλλει γάρ με χεὶρ γυναικός dixit
et gratia de coena facta abiit.

Quis est, qui credat Lucianum, quippe qui omnem inso-
lentiam et rusticitatem despiceret, hominem, qui tam ineptus
feminarum osor esset, eodem tempore, quo Demonactem,
singulari extulisse libello?

„Assentiamur igitur,⁷' <licat quispiam, „Bernaysii judicio,
qui vitam Demonactis a verboso quodam rhetore compositam
esse putat.'’

At nondum manus trado3 quibusdam indiciis motus librum
Luciano vindicare ad extremum paratus sum.

Quis enim non statim verba, qualia in §21 leguntur,
Luciano gratissima fuisse concedit? Ubi Demonax a Peregrino

