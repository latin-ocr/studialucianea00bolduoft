18

litteris dedisse, quae verba a viris doctis aut injuria in du
bium vocantur aut perverse explicantur. Quod autem Antio-
chiae Luciano domicilium fuisse dicit, id a plurimis v, d.
pro pessimo commento habetur3 at rogare velim, quid obstet,
quominus ei fidem habeamus, immo ex ipsis Luciani scriptis
argumentum haud contemnendum peti potest, qui, licet diser-
tis verbis nusquam hac de re locutus fuerit, tamen in libello
de Saltatione histriones et theatrum Antiochenum tam vivis
coloribus pingit, ut quin ipse has scenicas actiones spectare
solitus fuerit, dubitari nequeat. Nunc videamus, quae de aliis
verbis V. d. proferant judicia.

Fritzschius (Ed. Luc. ΠΙ. 2. LX.) dicit „ex causidico
aliquamdiu rhetor, e rhetore rursum evadit satiricus'’, neque
v. d. Ohlebus in dissertatione „de Luciano philosopho'’
(p. 20) ab eo dissentit. Alii, quibus Meesius popularis
noster facem praetulit, recte hanc explicationem damnave-
runt, quia rhetores inter diversa officia, quae praestabant,
etiam reorum causas suscipere solebant. Sed cum Suidae
fidem denegarent, quasi omnia de suo finxisset, eorum
opinio mihi reicienda visa est. Suidam enim Lucianum,
postquam causidicorum artem deseruit, totum se litteris
dedisse (λογογραφεῖν), indicasse conjeci.

At ipsum scriptorem consulamus!

Lucianus cum de dialogis comicis et cynicis, qui Bis
Accusatum praecesserant, loqueretur, se ipsum λογογράφον
nominavit (bis acc. 15). Λογογροοφεῖν igitur, licet Fritzschius
neget, non solum de declamationum scriptore, sed etiam de
satirico dici potuit. Deinde Lucianus sic de rhetorica a se

relicta loquitur καλῶς εἶχέ μοι οἷνδρὶ ἤδη τετταράκοντα ἔτη

