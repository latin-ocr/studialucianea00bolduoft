62

secundo vidimus) ne ullum quidem philosophicum argu-
mentum attigisse.

Sed graviora obstant, quominus Nigrini laudem ex in-
timo Luciani animo ortam esse arbitremur. Quaenam imago
Luciani esset delineanda, si Nigrinus pro vera laudatione
cuiusdam Platonici haberetur? Usque ad annum quadrage-
simum Lucianus rhetor nullam philosophiae notitiam osten-
dit (cfr. caput II), tum repente cuidam Platonico discipulum
se addixit, subito rursus huius viri oblitus, cuiuslibet sectae
philosophos satiricis dialogis persecutus est (cfr. o. III §3),
aut secundum Fritzschium e Platonico Sceptious evasit3 qua
tertia opinione repulsa antiquos philosophos in Bis Accusato
et Piscatore colere coepit (cfr. c. 111 ἓ 2). Quis tamen Lucianum
in dialogis sibi statim succedentibus toties opinionem muta-
visse credat? Nonne Proteus Luciano, qualis a viris doctis
fingitur, constantior est putandus? At memores simus illos
philologos, cum Nigrinum solum ante oculos haberent, quo
vinculo cum aliis ejusdem argumenti dialogis cohaereret,
numquam secum reputasse.

Nonne multo verisimilius est, Lucianum ex rhetore, qui
in philosophis irridendis Comicos et Menippum ob lepidum
argumentum secutus erat, paullatim amicum illum et defen-
sorem philosophiae factum esse, quem in Piscatore et pos-
terioribus libris cognovimus? Omni igitur studio enitendum
est, ut illa ἀπορία de Luciano Platonici cuiusdam discipulo
qnam aptissime solvatur.

Ranke, Bekker ¹), Bernays 2), aliique viri docti, quia

 

1) in sua editione.
2) Bernays (Luc. und die Kyniker p. 89) dubitat.

