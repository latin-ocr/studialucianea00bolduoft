97

promisit. Neque fidem praestare cessavit3 nam dialogo Fugi-
tivis et libro de Morte Peregrini Cynicos, qui Antoninorum.
temporibus numero et conspicuo ornatu aliorum sectas
superabant, impuritatis et iactantiae insimulavit.

Licet autem Fuyitivorum initium, ubi scriptor ad Peregrini
cremationem quasi ad rem omnibus notam alludit, verisimile
reddat diatriben de huius Cynici morte priorem esse scriptam,
tamen ut inversa ratione disputationem inciperem, duae me
causae commoverunt. Ad Judicia enim, quae de aequalibus
philosophis in Bis Accusato et in Piscatore tulerat, respiciens
Lucianus in nostro dialogo (Fug. 24) ita opinionem mu-
tavit, ut quos probandos antea πολλούς, deinde τινάς vocasset,
nunc in πάνυ ὀλίγους contraheret. Indoles quoque Fugitivorum
fere eadem est, quae in praecedentis aetatis dialogis conspi-
citur. Nam Lucianus, qui tam diu in Comicorum imitatione
versatus magistros repente deserere non posset, totum dialogi
finem (22-23), ubi tres aequales quasi servi fugitivi exci-
piuntur, ad comoediae normam expressit. Inspicias locum (31),
ubi pera, quam Cantharus cynicus secum gesserat, excussa,
non ciceres vel crustulum panis, sed ζώνη χρυσίου deprendi-
tur. Hercules eorum, qui fugitivos persecuti eraut, strenuus
adjutor exclamat: μὴ θωμάσῃς· κυνικὸς γὰρ ἔφασκεν εἶναι τὸ
πρόσθεν ἐπὶ τῆς Ἑλλάδος· ἐνταῦθα δὲ Χρυσίππειος ἀκριβῶς
ἐστίν, quocum joci e Piscatore (45, 51) conferendi sunt. Quanto-
pere autem per totam hanc scenam comicorum festivitas
regnet, ipsa Cynicorum nomina probant, quorum unus con-
venienter squalidis moribus Cantharus, duo κατ’ ἀντίφρασιν
Lecythion et Myropnus vocantur.

Habemus igitur Fugitivos quasi primum testimonium,
7

