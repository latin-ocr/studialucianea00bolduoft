83

Nec epistolarum argumentum nostrae conjecturae refragatur,
ubi praeter jocum in vetustum Saturnum Cynicorum placita
de mortalium inanibus studiis leguntur. Divites Saturnus
admonet, ut liberales erga egenos sint et persuadet divitias,
nisi cum bona valetudine et sana mente conjunctae sint,
nullius pretii esse aestimandas.

II. Quantopere autem Lucianus hanc Cynicorum ethicam
doctrinam in dialogis variare amaret, e Menippo sive Necyo-
mantia cernere licet, ubi denuo insana hominum ad digni-
tates contentio perstringitur (la-48) et inferorum plebisci-
tum ad exemplum Atticorum ψηφισμάτων compositum divites,
ut benigni sint, adhortatur (20). Etiam philosophiae studium
ad nihil utile esse testatur Tiresias, cum privatorum vitam
felicissimam esse judicat (21). Lucianeam igitur Necyoman-
tiam magnam partem Menippeae Νεκυίας imitationem fuisse
nulli absurdum videbitur.

III. Lucianum comicorum vestigiis insistentem philosophos
in risum vocavisse e Parasito et Vitarum Auctione supra
vidimus; quoniam autem in Piscatore Menippus accusatur,
quod in hoc argumento Lucianum juvaverit, Menippeum
opus, ubi deriderentur prisci philosophi, extare debuit, nec
dubito quin etiam nunc supersit, nam, nisi fallor, hocopus
est Dialoyz' Mortuormn, ubi dial. XIII, XX, XXI mali ru-
mores de Pythagora, Socrate, Platone, Aristotele sparguntur
et ipse Menippus in decem dialogis mordacem Cynicum
agit. Neque placita de vita humana desunt, quia dial. Ι,
II, et XXVII divitiarum cupido, XXIV sepulcrorum luxus
deridetur.

IV. Praeter philosophiae improbationem Tiresiae in „Me-

