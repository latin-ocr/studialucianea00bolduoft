3

monumenta ab oblivione sint vindicata. Quanti hoc aesti-
mandum sit, facile cuivis apparebit, si secum reputet, quam
pauca ceterorum Graecorum juvenilia scripta adhuc habea-
mus. Ut ex pluribus unum laudem, quot tragoediis pan-
gendis Sophocles se exercuisse putandus est, antequam
Ajacis fabulam, quam ex septem, quae supersunt, primam
scripsit, est exorsus?

Quodx vero ad Lucianum pertinet, etiam hodie investigare
nobis licet, quae scriptor adhuc juvenis praestiterit, quos
duces secutus sit, quae judicia postea correxerit, vitamque
hominis atque indolem non minus quam si nobiscum vixis-
set, cognoscere possumus.

Postea Lucianus carus fuit iis, qui in ltalia cultiore ac
libero ingenio praediti erant, cum antiquae litterae ab inferis,
ut ita dicam, excitarentur, et novus seculorum inciperet
ordo. Poggius Bracciolinus, ut locupletissimum proferam
testem, Cosmo de Medici, quippe qui pedibus laboraret,
roganti, ut sibi librum jucundum et hilarem praeberet,
quaedam opera Lucianea a se ipso latine Versa misit.

Erasmus popularis noster, ad stultitiam aequalium deri-
dendam natus, satiricum Samosatensem laudibus cumulavit
eximiis (Epistol. 29. 5).

Plures vero, qui ipsum admirarentur, scriptor consecutus
est seculo decimo octavo, cum tempora ac hominum opinio-
nes multis in rebus cum Antoninorum aevo comparari
possent. Gibbon ille atrox Christianismi spretor eum vene-
ratione prosequitur propter „his fashionable irreligion'’atque
Goethe, neque is fidei proximus, multis verbis et magno

cum amore imaginem cuiusdam magistri sui delineavit, qui

