9

num sub forma prosae orationis versus vel fragmenta ver-
suum laterent e comoedia Attica sumpta.

Magno studio atque labore Lucianum, comicorum frag-
menta, et Kockianas de hac quaestione lucubrationes 1)
perscrutatus, me nullum novum fragmentum ex aliqua vetere
comoedia in Luciano repperisse fateri cogor, sed quod ma-
ioris est momenti, etiam Kockium nimis audacter in frag-
mentis restituendis grassatum esse pro certo cognovi.

Quid enim rationis inter Lucianum et Comicos intercedit?

Nonnumquam, ut in Timone et Dialogis Meretriciis totum
argumentum e Comoedia sumpsit, alibi e. g. in Gallo et
Tyranno, quaedam episodia, ut dialogi hilariores fierent,
inserta sunt. Interdum e. g. in dialogo de Parasito personam
comicam (parasitum) induxit, saepius tamen solum sermonem
ad comicorum genus dicendi finxit.

Facile igitur intellegas, lector, saepe non posse dirimi,
utrum scriptor aliquod exemplum ante oculos habuerit, an
e suo ingenio argumentum comice invenerit. Numquam
tamen, ne in Timone et in Dialogis Meretriciis quidem,
Lucianus magistros tam presse secutus est, ut ex sparsis
comicis locutionibus tota scena refici possit.

Frustra igitur meam inquisitionem suscepi neque quid-
quam lucratus sum?

Minime vero, comicorum auxilio multo melius, quam
alioquin potuissem, ingenium Luciani per varias aetates

· crescens perspexi.

1) Cfr. Mus. Rhen. 1888, Herm. XXI, Com. Att. Fragm. Tom. [ΙΙ.

