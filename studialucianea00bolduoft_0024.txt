10

Quod autem Luciano cum comicorum fragmentis compaÎ‡
rato, quo scriptor melius cognosci possit, inveni, nunc paucis
vobiscum communicabo.

ln operibus, quae omnium consensu rhetorica nominantur,
nullam uno fortasse in Toxaride loco excepto, comicorum
imitationem detegere potui.

Neque in libris, quos ipse senem se composuisse fatetur,
ullum eiusmodi vestigium apparuit.

Item in satiris, in quibus certi homines aut quaedam
aequalium vitia perstringuntur, comicam dictionem nusquam
nisi raro inveni. Tres dialogi tamen Fugitivi, Convivium et
Philopseudes sunt excipiendi, qui licet in coaevos philoso-
phos scripti sint, comicorum tamen indolem spirare videntur.

Restabant quindecim fere dialogi, quorum argumentum
Lucianus e comoedia mutuatus est, aut quorum indolem
floribus eX horto Comicorum carptis hilariorem reddidit.
Quibus in libris non Luciani aequales sed antiqui dei,
veteres philosophiae duces, parasiti, meretrices, senes avari
primarum sunt actores.

In quattuor igitur genera Luciani opera dividenda sunt:

10. rhetorica.
20. in quibus scriptor senectutem suam miseratur.

30. in quibus aequales perstringuntur aut laudantur.

40. in quibus comicae personae partes agunt.

Hisce generibus certaene aetates respondent, an omnia
per totam vitam dispersa inveniuntur?

Quam quaestionem ut certius dirimam, quattuor Luciani
libelli afferendi sunt, quos eo scripsit consilio, ut suam

ipsius fortunam enarraret, aut ab adversariorum se crimini-

