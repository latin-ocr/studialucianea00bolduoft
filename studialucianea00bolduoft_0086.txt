72

quadam scena congruere censet. Ut enim Pithetaerus eiusque
comes turbulentos cives fugiunt et rerum publicarum taedio
victi vitam quietam in a'ere conquirunt, ita Icaromenippus
in aequalium philosophandi ratione non acquiescens, ad su-
peros ipsos ascendit, ut a Jove sciscitetur, quidnam vir pru·
dens de philosophorum placitis judicare debeat.

Sed quid inter duas fabulas commune intercedit, nisi quod
uterque per aerem peregrinatur? Neque illi ἀεροβατοῦντες
velut Bellerophon, Trygaeus et alii -raro inveniuntur.

Ad illam potius accedamus descriptionem, „quae mirum
in modum congruit cum Trygaei apud superos adventu.''
„Namque,’' sic argumentatur Schulzeus, „et apud Aristopha-
nem et apud Lucianum Mercurius pulsantibus fores aperit,
idemque deus in Pace e Trygan, quisnam et unde natus
sit sciscitatur, in Luciani dialogo ex Icaromenippo.’'

Quis vero deorum magis idoneus est, ut januam aperiat,
quam ille nuncius Mercurius? Et quid tam usitatum et vul-

gare est putandum, quam ut si quis peregrinus fores pu]-
set, nomen rogetur?

Licet porro Schulzeus iure animadverterit Menippum in
Necyomantia et Bacchum apud Aristophanem in Ranis utrum-
que pelle leonina indutum ad inferos descendisse, tamen nimis
audacter totam fabulam ad comicum exemplum compositam
esse conjecit.

Vides ergo quam debili fundamento nitantur illae Schul-
zeanae similitudines, et quam facilis haec comparandi ratio

sit, exemplo a me ipso reperto et profecto non deteriore

demonstrabo. Sine dubio, lector, argumentum Πυτίνης Cratini

cognitum habes, in qua fabula ingeniosus poeta Comoediam

