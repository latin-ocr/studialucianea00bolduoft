59

catore se illorum amicum esse professus, pravos aequales
persequi coepit. Verba tamen, quibus ipse scriptor hac de
mutatione locutus est, difficile lectoribus⁴ veram viam ad
chronologiam cognoscendam monstrare possunt.

Accurate igitur testimonia eius exscribamus:

Bis Acc. 32: „Circa 40 annos natus causidicorum arte
et declamationibus desertis ad dialogum et veram philoso-
phiam transii.''

Piscator 29: „Rhetorica arte relicta ad philosophiam
confugi.·''

Piscator 6 et 30: „Semper philosophiam admiratus sum.”

Nunc Diogenis, cui Lucianus adversariorum verba tribuisse
videtur, testimonium audiamus:

Piscator 25: „Lucianus rhetorica arte relicta ad philoso-
phiam deridendam transiit.'’

Uter verum dixit, Diogenes an ipse Lucianus?

Quinque dialogi in hac paragrapho collecti adsunt, qui,
ut Lucianum mendacii condemnemus, Diogenis accusationi
credamus, cogunt atque flagitant.

„At,” roget quispiam, „quomodo tam impudenter Luci-
anus mentiri potuit, cum illi dialogi, in quibus venerabiles
philosophi eluduntur, contrariam sententiam aperte indi-
carent ?''

Postea fusius demonstrabo, sed nunc jam obiter dicere
velim Lucianum in Vitarum Auctionem, ubi evidentissime
antiquos philosophos deriserat, verba, quaeatotolibro aperte
distant, inseruisse et opus ad sententiam, cui in Piscatore
addictus erat, accommodasse. Qua re Lucianus perfecit, ut,

si ea tantum legamus judicia, quae postmodo inserta sunt,

