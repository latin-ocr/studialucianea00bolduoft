115

Attamen haec „aliquanto deterior'' lingua nonne eo modo
explicari potest, quod Lucianus Lucium Patrensem, sine dubio
non sincerae Ἀτθίδος auctorem, αὐταῖς λέξεσι καὶ συντάξεσιν,
ut Photii verbis utar, secutus, non sua sed magistri verba
nobis* dederit?

Quo scrupulo liberatus non dubito, quin Asinus eodem
tempore, quo Toxaris et Dialogi Meretricii ab ipso Luciano
fere quadragenario sit compositus, et libenter assentior verbis
codicis Vaticani 90 (F), qui in fine Asini exhibet: Λουκιανοῦ
ἐπιτομὴ τῶν Λουκίου μεταμορφώσεωυ.

Tota igitur de Asini scriptore quaestione ad exitum per-
ducta pauca de ratione proferam, quae inter fabularum
scriptores intercedere mihi videtur et eos, qui in his libris
primas agunt partes.

Jam supra, cum lepidam Asini naturam defenderem,
opinionem Rohdei refutavi, qui Lucium Patrensem non de
se ipso, sed de alio in asinum mutato historiam narravisse
opinatus est. Prorsus aliam viam iniit Biirger3 nam licet
Photius etiam alio loco (Bibl. c. 166) Lucium Patrensem
Metamorphoseon auctorem nominet, tamen ille vir doctus ·
hoc opus satirice contra ipsum Lucium Patrensem ab alio
nobis ignoto scriptore compositum esse finxit. Quam igitur
paroediam V. ol. Rohdeus in Asino Lucianeo quaesivit, hanc
ad Metamorphoses Biirger transtulit. En iterum habemus
illam latentem satiram Pylaemene vivaciorem!

Duorum autem virorum opiniones ut bene discernantur,
eas sic inter se opponam.

Rohdeus dicit: „Lucius Patrensis in asinum mutatus esse

a Luciano demum in Asino fingitur.’'

