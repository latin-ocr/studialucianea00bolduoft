60

eum jam antea aequales flagitiosos persecutum esse concedere
debeamus.

Sed Luciani artificio detecto hanc chronologiam supra a
me indicatam, solam veram esse patet: scriptor quadraginta
annos *natus a declamationibus transiit ad dialogos, in quibus
Comicorum et Menippi more antiquos philosophos ipsumque
philosophiae studium omnium risui tradidit. Circa Bis Ac-
cusatum et Piscatorem demum, cum antiquis magistris vale-
dixisset et suo judicio uti coepisset, simul philosophiae ad-
mirator et aequalium censor factus est.

Si vero quis me roget, num Lucianus post Piscatorem
revera se philosophiae dederit, atque eius indoles ad philo-
sophicas quaestiones dirimendas idonea fuerit, palam confiteor

nusquam in posterioribus operibus me sententiam alicuius

philosophi ab eo ita tractatam invenisse, ut ipsius scriptoris

studium vel acumen prodiret. Nec mirum: Lucianus post-
quam ad quadragesimum annum rhetor fuit neque ullum
philosophicum argumentum attigit, tum per comicos poetas
et Menippum satiricum philosophiam cognovit. Quodsi postea
Epicurum et Democritum magni fecit, non intima placitorum
notitia nostrum scriptorem cum illis conjunxit, sed quia,
ut Lucianus ipse, populi superstitionis adversarii fuerunt.
Urbani deinde mores Epicuri, qui tam commode in insula
beatorum convivio praeesse fingitur (Ver. Hist. II, 18), Lu-
cianum, hominum facetum et elegantem alliciebant, cum
rustici et squalidi Cynici, qui tunc temporis pannis induti per
plateas errabant, nauseam et fastidium ei moverent. Quod autem
Diogenem aliosque Cynicos in Mortuorum Dialogis laudavit,
Menippum suum in scribendi genere magistrum secutus est.

—a-e———m .

