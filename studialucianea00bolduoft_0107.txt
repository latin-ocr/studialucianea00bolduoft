93

moleste iterato effici potest, ubi et Cyniscus et Micyllus se
nullum obolum secum attulisse Charoni dicunt (19 et 21);
deinde orationes ad Rhadamanthum ab utroque habitae
nihil inter se distant (24, 25), ita ut Micyllum in dialogum
a Luciano demum esse insertum pro certo affirmare ausim.
Quo accedit, quod locus, ubi Micyllus Cyniscum serio rogat,
num Eleusiniis mysteriis sit initiatus, prave a Luciano est
additus⁷ quia non Cynicorum erat haec mysteria magni facere.
Vides ergo, ut quae hac paragrapho consecutus sum‚com-
prehendam, in trihus dialogis Icaromenippo, Gallo, Tyranno
Cynica verba, quae Lucianus Menippi memor scripsit, comicis
personis (Icaromenippo, Gallo, Micyllo) tributa et indolem
dialogorum jocosis e comoedia scenis additis hilariorem esse
factam. Nunc ad Nigrinum, unde disputatio exorsa est, redeo
atque vos rogo, nonne mea opinio de comica illius philo-
sophi origine magnam veri speciem prae se ferre videatur.
Antequam vero ad ultimam huius capitis paragraphum
transeo, documenta, quae Lucianum in operibus componendis
neglegenter egisse probant, hic indicabo:

10. Nigrinus Platonicus cynica dogmata docet.

20. Amator in dial. Mer. XV modo Megarensis, modo
Aetolus nominatur, modo ad necem vulneratur, modo
statim abit.

30. In Hermotimo philosophia passim contemnitur, uno
tamen loco laudatur.

40. In Vitarum Auctione βίοι renuntiantur, philosophi ipsi
veneunt. Socrates a Dione Syracusano emitur.

50. Icaromenippus, postquam in coelum adscendit, itineris
consilii repente oblitus est.

