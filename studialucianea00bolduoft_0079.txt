65

Fritzschius in praefatione ad dialogum, quemquam eorum,
qui 'Luciani temporibus e gente Avidia, Pontia vel Domitia
Nigrini cognomine gaudebant, in nostro dialogo designari
optimo jure negat, sed sub nomine Nigrini Albinum quen-
dam Platonicum latere opinatur, qui cum anno 152 Smyrnae
doceret, inter ,alios Galenum postea nobilissimum medicum,
discipulum habuit.

At hic rogo, quare Lucianus, qui magistrum Albinum
laudare vellet, nomen celando dimidium laudis dempserit,
quo accedit, ut nullum documentum invenire possim, quam-
obrem ille Albinus idem fuerit, quem Lucianus sub Nigrini
nomine laudavit.

Fritzschius in textu Luciani constituendo vitiisque pur-
gando non exiguam laudem meritus, in quaestionibus
tamen ad historiam pertinentibus, cum multis aliis philo-
logis hoc errore permotus est, ut conjecturas prorsus nullo
nitentes fundamento confidenter proferret. Semper hercle,
memores simus, plurimas ex antiquitate res vetustate nimis
occultas esse, quam quae adhuc ad certum eventum perduci
possint, neque illos sophistas imitemur, qui utram Veneris
manum Diomedes vulneraverit, et utro pede claudicaret
Philippus quaeritabant. Equidem nego effici posse, quis sub
Nigrini persona lateat, immo totam illam Platonici philosophi
personam a Luciano fictam esse mihi certissimum visum est.

Nigrinum aeque ac Hermotimum, Micyllum, Adimantum
eiusque amieos (in Hermotimo, Gallo, Navigio) pro ficta
persona habenti forte quispiam mihi objiciat, dialogo esse
praepositas Luciani litteras ad Nigrinum magistrum missas.

At quis nesciat Antoninorum aevo sophistas huic rei operam

5

