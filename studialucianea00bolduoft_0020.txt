6

philosophia 1), de rhetorica, de studiis aequalium 2) protulerit
judicia.

Quid de ratione, qua viri docti quaestiones de singulis
libellis, aut de Luciani ingenio dirimebant, censendum est?

Multa sane utilia protulerunt, sed qui singula tantum
opera* minutatim excutiebant, in eo mihi videntur esse
reprehendendi, quod explorare neglexerunt, quo nexu opus,
de quo quaerebant, esset conjunctum cum dialogis, qui idem
fere praebent argumentum 3).

At vitium multo magis notandum in eo conspicitur, quod
Lucianum, quae postea sibi vituperanda putaret, juvenem
laudasse, deinde per quoddam vitae tempus, cum aequales
castigare nondum studeret, comicorum argumenta solius for-
mae ac' leporis causa imitatum esse, multis philologis nun-
quam in mentem venit. ltaque plurimis libris satiricam
indolem obtrudebant, quae, etiamvis non perspicua esset,
latere tamen iis videbatur3 sic infaustis ominibus natum est
illud monstrum quod, quia apud Germanos praesertim multos
peperit errores, vocibus Germanis „die versteckte Satire''
appellabo. Statim ut„ illam interpretandi rationem cognoscatis,
testes producam. Cum Lucianus rhetor libro de Saltatione
artem mimicam laudasset, Hertzbergius4) scripsit „Lucian
wollte in dieser Schrift einen blendend scharfen Spiegel einer
heillos verkehrten Zeitrichtung vorhalten.'’ Cum Lucianus

 

1) W. ChlehuS. De Luciano philosopho.
Van Eyken. „ „ „
2) P. C. Margadant. De Luciano aequalium censore.

’3) E. g. Fritzschius in quaestione de Icaromenippo.
4) Cfr. p. 27 meae diSS.

