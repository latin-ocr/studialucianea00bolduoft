46

ad finem perducto, quae de Luciani operibus rhetoricis animad-
verti, hic uno conspectu complectar.

Usque ad quadragesimum annum vitae vulgaribus rheto-'
rum studiis addictus verba sua ad auditorum voluntatem
accommodavit, et quae postea acerbe perstrinxit, hoc vitae
tempore compluribus libris celebravit. Duo tamen opera e
prima aetate supersunt, quae quodammodo cum posterioribus
sunt comparanda. Nam in Anacharside primum satiricae
indolis indicium conspicitur, deinde una Toxaridis fabula,
licet scriptorem certum quoddam comici exemplum ante
oculos habuisse non appareat, tamen propter eroticum argu-
mentum oum Nova Comoedia comparari potest.

Qua autem via Lucianus e rhetore vulgari aequalium cen-

sor factus sit, sequenti capite accurate explorabimus.

