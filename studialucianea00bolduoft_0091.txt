77

cautus judex, cum in 001131110 exponendo ad incitas esset
redactus, authentiam aliquamdiu in dubium vocavit.
Hirschig noster in dissertatione „de Parasito’' p. 3,
scripsit: „quodnam propositum habuerit auctor omnino, quid-
nam speciatim singulis voluerit, difficillimum est definire,⁷'
addens, „hoc fortasse statuere poterimus, auctorem hunc
libellum scripsisse eo consilio, ut exploderet aequales Pla-
tonem imitantes adhibito dialogi Platonici tenore.'⁷ Quae
opinio si vera esset, Parasitus cum Lexiphane (quod opus
postea tractabo) comparari posset, ubi Lucianus aequales
rhetores ob ridiculum priscorum verborum usum exaggerata
imitatione perstrinxit. Sed hoc grave discrimen inter utrum-
que opus cernitur, quod Lexiphanis consilium quisque per-
spicit, in Parasito vero eandem parodiacam naturam Hir-
schigius ostendere non potuit. Nam occultam illam satiram,
quam saepius repudiavi, hic non magis inveniri pro certo
statuo. Imitationis vero comicorum memor, statim consilium
neque id serium perspicias, parasito τῷ κεκωμῳδημένῳ γένει,
ut Alexidis verbis utar, Lucianus varia judicia apud comi-
cos de philosophis et rhetoribus inventa tribuit. Epicurus (11)
accusatur a parasito, Aeschines, Aristippus, Plato (31), quasi
ipsi parasiti facti essent, inconstantiae culpantur et Diogenes
et Socrates tamquam in bello ignavi milites reprehendun-
tur (43). Quae convicia, satis frigida, e comoedia sumi po-
tuisse nemo negabit, qui ab Aristophane usque ad Menandrum
Jocos in nobiles philosophos semper comicis poetis in deliciis
fuisse secum reputaverit. Quae deinde de Isocrate et Demo-
sthene (42) maligne narrantur, ex eodem fonte fluxisse puto3
suspicor enim Lucianum in ea re Timoclem comicum ducem

