91

formaverat (cfr. Orestautoclides, Dionysalexander, Demotyn-
dareus) fortasse indicare voluit.

Licet autem homines e Diadochorum aevo (15) depin-
gantur et Olympiaeum Atheniense a Hadriano anno 129
dedicatum, nondum absolutum dicatur (24), Fritzschium
tamen omnino latuit in antiquorum (aut Comicorum aut
Menippi) imitatione totum opus versari. Ex fine enini dia-
logi, ubi Jupiter philosophos, quia religionem popularem
impugnent, se perditurum esse minatur, ille vir doctus con-
clusit (Ed. Luc. II, l. 159) opus esse scriptum brevi tempore
post mortem M. Aurelii, cum Commodus philosophis perse-
cutionem indicaret.

At ipsa verba Luciani consulamus: Jupiter poenas differre
vult, ἱερομηνία ’γαρ ἐστιν, ὡς ’ίο-τε, μηνῶν τούτων τεττάρων, καὶ ἤδη
τὴν ἐκεχειρίαν περιηγγειλάμην. ἐς νέωτα οὖν ἀρχομένου ἦρος κακοὶ
κακῶς ἀπολοῦνται τῷ σμερδαλέῳ κεραυνῷ, quae verba e comica
scilicet dialogi natura explicari debent, neque quidquam serii
continent. Ignavus enim Jupiter (cfr. Biss. Acc. 4) qui, ne
strenue agere cogatur, omnem moram arripit, supplicium phi-
losophorum in annum sequentem, cum vere novo fulmina a
Cyclopibus refici soleant, differt. Quanto doctior est illa Fritz-
schii explicatio, qui poenae prolationem eo refert, quod Com—
modus post bellum cum Marcomannis finitum supplicationem
(ἱερομηνίαν) Romanis indixisset, per quod tempus aliquem per-
sequi nefas putabatur. Quam opinionem, quod ad historiam
pertinet a v. d. Brunsio Jam refutatam, denuo redarguere
supersedeo, quia in nostro dialogo non imperatores Romani,
sed comicae personae e Diadochorum aetate ct antiqui dei

lepide inducuntur. Icaromenippus igitur non anno 180, sed

