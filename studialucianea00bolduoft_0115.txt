101

enim Christum τὸν ἀνασκολοπισθέντα ἄνθρωπον sive τὸν dve-
σκολοπισμένον σοφιστήν et eos, qui illius praeceptis addicti erant,
κακοδαίμονας ipsamque religionem θαυμαστὴν σοφίαν nominat,
magnae reverentiae proximus non est putandus. Neque facio
cum Sommerbrodtio ¹), qui Lucianum eam ob causam aliis paga-
norum scriptoribus anteponit, quod Christianis multo benevo-
lentior esset quam Plinius, qui iis „pervicaciam” et „inflexi-
bilem obstinationem'’ objicit vel Tacitus, qui eorum „exitiabi-
lem superstitionem'' condemnat. Immo si verbum Paulinum ad
Corinthios aliquantum mutare liceat, dicere velim τὸν Χριστὸν
ἐσταυρωμένον Ῥωμαίοις μὲν σκάνδαλον, Λουκιανῷ δὲ μωρίαν εἶναι.

Cuivis, quantulum Lucianus de Christianorum doctrina
cognoverit, secum consideranti statim apparebit fieri non
posse, ut opus Lucianeum sit Philopatris, ubi „Trinitas” et
mundi creatio secundum Christianorum libros narrata, a
scriptore in ludibrium vocantur. Neque in dubia re versa-
mur, quia Gesnerus, qui primus ad quaestiones Lucianeas
viam aperuit, singulari libello anno 1715 edito, eum dialo-
gum vel ob graecitatem damnandum post Constantini tem-
pora esse scriptum historicis argumentis demonstravit. Munus
enim ἑξισωτῶν, in Philopatride memoratum, in altero demum
quarti seculi dimidio creatum esse invenit.

2. De ceteris aequalium studiis α Lucumo vituperatis,
De Julio Polluce.

At non Cynici soli ludibrio et dolori erant Luciano. Om-

nium sectarum pravos discipulos cum veris philosophis

 

1 Ed. Weidm. Praef. p. 41.

