31

Weidm. Praef. XX) a Luciano abjudicant. Byzantinus Scho-
liasta ad titulum adnotat: οὗτος ὂ λόγος ἐνδεῖ τῆς τοῦ Λουκιανοῦ
ἶδέοις καὶ ἀγχινοίας. Cum tamen in libro „de delatione’' et in „ju-
dicio vocalium” eundem inanem verborum tinnitum inveniam,
de authentia Hesiodi certam opinionem enuntiare non audeo.

Denique, ne de sophisticis operibus diutius disseram, nullus
jam dubito, quin Lucianus per totam juventutem aequalium
studiis obsecutus ipse ad eorum exemplum vires excoluerit,
unde simul patet perversas eorum esse opiniones, qui, cum
crescens scriptoris ingenium persequi praetermiserint, ubique
idem satiricum dicendi genus exspectent.

Ad aliam nunc transeamus quaestionem, quae, licet ob
tempus, quo liber est scriptus (anno 162) in capite sequenti
demum tractari deberet, tamen propter argumentum ad rhe-
toricas laudationes pertinet.

Saepe philologi, cum in controversiis Lucianeis vires
ostendere vellent, summa audacia homines, de quibus nihil
esset notum, pro iisdem habuerunt, qui aliunde nobis inno-
tuerunt, e. g. Fritzschius Nigrinum, qui ficta persona esse
videtur, pro Albino Galeni magistro nobis venditavit. Con-
trarium errorem, quo res ab omni parte verisimilis levissi-
mas ob causas in dubium vocatur, videmus in quaestione,
quam nunc proponere velim. Contendo enim Lucianeo dia-
logo, cui nomen est Imayz'nes, non fictam quandam feminam
ab auctore esse laudatam, sed Pantheam ibi memoratam,
eandem fuisse, quam Marcus Aurelius in commentariis suis
(VIII, 37) commemorat. Quam opinionem si probavero,
simul spero fore ut causa diluatur, qua et alii et Bekkerus

dialogum pro spurio judicarunt.

