99

discipulo Theagene Lucianum judicasse probabilis est opinio
Bernaysii1), qui, quid alii aequales de utroque sentirent,
efficere studuit. Gellius enim (8. 3 et 12. 11) Peregrinum
gravem atque constantem virum fuisse et utilia praecepta
docuisse declarat; Galenus (meth. medend. 13. 15) de Thea-
gene, ut de simplice homine et ob doctrinam Romae nobili,
honorifice mentionem facit.

At ob aliam causam quam propter crimina in duo Cynicos
libellus de Morte Peregrini nobilior est, usque ad medium
nostrum saeculum multi, quod Lucianus paucis paragraphis
de Christianis non benigne judicasset, totum librum pro
occulta satira in martyres, velut Ignatium et Polycarpum,
habuerunt. Quod apud alios quoque scriptores de Theagene
et de Peregrino atque de alterius voluntaria morte esset
sermo, id nihil curabant3 neque secum reputabant, Lucianum,
si supplicium pro fide Christiana subitum deridere voluisset,
ipsa martyrum nomina non celaturum, neque contra sectam
illis temporibus adhuc despectam tantis ambagibus usurum
fuisse.

Itaque inepta hac opinione rejecta nunc ad rem maio-
ris momenti transgrediamur, et quidnam Lucianus de vita
publica et institutis priscorum Christianorum obiter narra-
verit, consideremus.

Christiani, sic § 11-14 loquitur, sunt homines, qui virum
in Palaestina cruce suspensum novorum auctorem mysterio-
rum, omnibus Graecorum deis spretis, quasi deum colunt et

adorantur. Immortalitatem exspectant atque propterea ter-

 

1) J. Bernays, Lukian und die Kyniker, p 14.

