24

tharum petitas fabulas ita narravit, ut verba. optime ad
utriusque nationis mores accommodata esse videantur. In-
spicias, lector, fabulam eroticam (Tox. 13—17), ubi malae
cuiusdam uxoris artes describuntur, quae conscio marito
divites juvenes ad domum suam allicere solebat, et nisi
certo scires te Lucianum in manibus tenere, fabellam a
Boccaoio narratam te legere putare posses. Neque in Roma-
norum sophistarum declamationibus desunt fabulae quae
eandem eroticam naturam spirant, Friedlanderus (S. G. III,
370) exempli gratia quasdam fabulas, quae in „Gestis Ro-
manorum'' (i. e. corpus fabellarum latinarum medio aevo
compositum) leguntur, originem duxisse a Senecae rhetoris
controversiis ostendit. Deinde ad idem genus referendae sunt
Metamorphoses Apulei et Asinus Lucianeus, de quibus ope-
ribus postea disseram.

Ut paucis, quid de sophistis eorumque studiis mihi sta-
tuendum videatur, complectar, censeo eos magis vituperatione
quam laude esse dignos, nam nihil faciebant quam exempla
antiquorum serviliter imitabantur, et cum fabulam erotioam
prosa oratione narrare coepissent, in primis huius novi iti-
neris subsistebant initiis; ea tamen vitia, quibus obnoxii
videbantur, non potius ipsis tribuenda esse opinor, quam
temporibus, cum omnes Graecorum artes totumque eorum
ingenium marcescere et interire coepissent.

2. De Luciam operibus rhetoricis amzotationes variae.

‘Nunc ad Luciani artem rhetoricam transeamus, investi-

gantes, quibus exercitationibus ingenium suum excoluerit

