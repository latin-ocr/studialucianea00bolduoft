21

etiam hodie magna inter viros doctos maneat discrepantia.

At priusquam Meesio duce ad Luciani opera juvenilia
accedimus, strictim pauca dicenda sunt de litteris, quas
rhetores Antoninorum aevo exercere solebant.

Haud multum, ut rem paullo altius repetam, a vero ab·
errabimus, si Graecorum litteras simul cum politica libertate
civibus adempta pristinam vitam ac vigorem amisisse sta-
tuemus. Cum Alexandriam, ubi Ptolemaei litteris ac disci-
plinis favebant, Musae demigrassent, non amplius simplicia
et venusta, sed docta et obscura paene omnium poetarum
erant carmina.

Primo tamen p. Chr. n. seculo per omnes regiones, ubi-
cunque graeco sermone utebantur homines, nova alacritas
et studium exortum est, maximaque diligentia antiquorum
imitati sunt exempla. Domitiani et Trajani temporibus Dio
Prusaeus vigebat, qui ethicis praesertim declamationibus per
totum terrarum orbem habitis artem profitebatur rhetoricam
et Plinius Secundus circa annum 100 Romae Graecos rhe-
tores audiens Isaeum quasi perfectum oratorem laudat
(Ep. ΙΙ. 3). Ad summum vero haec studia pervenerunt
Hadriano Graecorum fautore ad imperium vocato, cum latini
poetae, qui npnnullis decenniis ante in aula praesertim Domi-
tiani vixerant ad unum omnes mortui, nullum, qui sibi
succedere posset, reliquissent.

Imperatore praeeunte, quicumque culti haberi volebant,
graece scribere atque confabulari sedulo didicerunt. Claudius
Aelianus, Praenesti sub ipsius Romae moenibus natus, Fa-
vorinus ab Arelate Gallica urbe oriundus huic rei studue-

runt, ut propter opera, quae Graece scripserant laudarentur3

