131

opera composuit, quae inter omnia eximia esse puto, sed
conriciandi libidine pellectus nonnumquam nimis acerbe
inimicos perstrinxit.

At provecta jam senectute animi libertatis oblitus Roma-
norum adulator factus, deinde ingenio hebescente ad rheto-
ricas declamationes, quas juvenis exercuit, relapsus est.

Si quis autem me roget, quid de Luciano censeam, eum
non magis propter aequalium superstitionem et credulitatem
elusas quam propter lepidam et venustam artem narrandi
mihi gratissimum esse respondeo. Non Alexandrum solum,
Sed Veras Historias, librum de Mercede Oonductis, Philo-
pseudes, Convivium, Dialogos Meretricios, Asinum et pulchram
illam Somnii descriptionem in deliciis habeo.

Verum non solum toti libri eo nomine -sunt laudandi,
etiam in rhetoricis operibus fabellae facete narratae hic
illic sparsae inveniuntur. (Harm. 1, 2. Scytha 1, 2, 9. Zeuxis
8—12. Electron 2, 5. Prom. in litt. 4. Calumn. 2—4, 16,
18. de Saltat. 63, 64, 66, 76, 83, 84). Quantum denique
Lucianus opera arte facta describere calleret, loci, quales
sunt Zeuxis 4—6‚ ostendere possunt, sed praesertim eo
cognoscitur, quod Raphaelus Italiae decus suas Alexandri
et Roxanes nuptias ad Luciani descriptionem (Herodot. 5)
delineavit 1).

 

1) Cfr. R. Fbrster. Lucian in der Renaissance. p. 19.

