58

Quam opinionem licet in Icaromenippo non ipsis verbis
significaverit, tamen e totius dialogi oeconomia effici potest.
Primarum actor, Icaromenippus, discrepantiis philosophorum
turbatus in coelum ascendit, ut a dis plus peteret lucis,
sed a—Jove benigne hospitio acceptus, postquam deorum res
domesticas non multum a mortalium ratione distare cog-
novit, norma ad vitam bene regendam non rogata in terram
re infecta rediit.

Icaromenippus ad coelum peregrinatus est: contra Menip-
pus descendit ad inferos, ut Tiresiam, sapientissimum augu-
rem, de summo bono consuleret, qui privatorum civium op-
timam esse vitam, dummodo philosophiam nihil curarent
et mortalium studia cum risu despicerent, sciscitanti re-
spondit. (21)

Fusius eandem sententiam in Hermotimo illustrat, ubi

ampla argumentatione e discordia sectarum et ex angusta ι

ac tenui hominum mente, vitam mortalium breviorem esse,
quam ut summam veritatem consequi possent, demonstrat.
Πάντες, ὡς ἔπος εἰπεῖν, inquit Lucinus, περὶ ἔνου σκιαῖς μάχονται
οἱ φιλοσοφοῦντες. (Herm. 71 cfr. 50, 51, 53, 83, 86.)
Lucianurn igitur duobus dialogis antiquos derisisse philo-
sophos, tribus aliis ipsum philosophiae studium quasi mor-
talibus inutile repudiasse, manifeste ostendisse credo. Num-
quam nisi raro (Herm. 9—13 et Icarom. 16, 21, 29) pravos
aequales vituperasse videtur, quod obiter tantum fecit neque
ipso consilio, sicut in Bis Accusato et in Piscatore vidimus.
Quid igitur ex paragraphis 2 et 3 colligendum est?
'Postquam Lucianus ab omni philosophiae studio aversus
antiquos philosophos ludos fecit, in Bis Accusato etin Pis-

