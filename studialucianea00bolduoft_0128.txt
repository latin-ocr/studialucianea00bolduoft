114

Quae conJ'ectura mihi valde arridet; indoles enim Asini cum
quinque prioribus Toxaridis narrationibus congruit3 deinde
capite tertio meae dissertationis Lucianum frequenter alios
scriptores — Comicos et Menippum volo - imitatum interdum
neglegenter opus composuisse vidimus 1), quocum optime
illa socors excerpendi ratio in Asino convenit. Postremo
parvum quidem, sed tamen lepidum documentum pro
Lucianea origine in eo situm est, quod scriptor, cum alibi
fabulam circumcidere soleret, colloquium quoddam meretri-
cio sermone habitum (Asin. 8—11 cfr. Apul. Π 16, 17) aut
totum e Lucio Patrensi servavit, aut, quod verisimilius est,
comice 2) in maius auxit. Qua in ratione nonne Dialogorum
Meretriciorum scriptorem agnoscis? Neque absurdum est, si
ipsum Lucianum nomen Photidis apud Apuleium et fortasse
apud Lucium Patrensem famulae datum in Palaestram 3)
mutavisse 4) statuamus.

Meae tamen Asini defensioni argumenta e lingua petita
obstant, quibus Cobetus et Fritzschius periti judices fabulam
omnium consensu condemnaverunt.

In Variis Lectionibus (p. 260) popularis noster Asinum
a Luciano abjudicavit, quia scriptor „Graecitate utitur ali—
quanto deteriore, multa negligenter et plebeiis erroribus
scriptitans’' et statim adtulit συνοινοικλίνεσθοιι pro συγκατακλί-
νεσθαι et formam ἐκαθεύδησικ.

 

’1) p. 93 meae diss.

2) Csr. Epicratis fr. 10 (Kock ΙΙ, 286), ubi ridicula ambiguitate vocabula ἱ

nautica ad res obscoenas significandas adhibuit poeta.
3) Alcaeus comicus scripsit „Palaestram”. (Kock I 761).
4) Csr. Pancrates ex Alciph. 355 a Luciano in Alcidamanta mutatus.

