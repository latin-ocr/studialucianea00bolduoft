112

communi Hipparchi et conjugis cubiculo. Etenim si tunc
adfuisset Hipparchus vel dormiens, qui conjunx ausa esset
praestigiis se magicis in avem mutare? Qui praesertim post
herae discessum ausa fuisset Palaestra in hoc ipsum cubicu-
lum intrare, ut inde pyxidem auferret? Nec credibile est, in
ipso ‘Hipparchi cubiculo magicas arculas et capsulas a
muliercula callida et prudenti fuisse repositas, tutius in
proprio suo conclavi suspecta artis infamis instrumenta
servabat.’'

„Attamen conferas,'' sic inquit Biirgerus, „Apuleium, qui
loco respondenti (III, 21) haec habet: „Jamque circa pri-
mam noctis vigiliam ad illud superius cubiculum suspenso
et insono vestigio me perducit.” Ubi indicare vult cubicu-
lum paullo ante (c. 17 et 18) accurate ab eo descriptum,
quod maxime artibus suis magicis commodatum Hipparchi
uxor secreto colebat. En tenemus, quod requirit Boissona-
dius, atque valde verisimile est Apuleium, cum cetera omnia
0 Lucio petiverit, ne hoc quidem ipsum invenisse, Graecus
autem excerptor, cum commemorationem et descriptionem
illius cubiculi priorem una cum fabulis praecedentibus rese-
cuisset, sequentia mutare coactus erat.'’

Photii igitur fide, quod ad excerpendi rationem pertinet,
probata, quid de Lucii Patrensis superstitione statuendum
sit, inquiramus.

Asino Lucianeo superstitionem deridenti Photius opponit
Lucii Patrensis Metamorphoses prodigiosis scatentes narra-
tionibus, quibus ipsum Lucium credidisse dicit.

, Recte de harum fabularum indole Photius judicavit, an,
sicut in Asini natura interpretanda, hic quoque lapsus est?

