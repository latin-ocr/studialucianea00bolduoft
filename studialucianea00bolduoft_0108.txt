94

8. Conclusio.

Habetis disputationem benc longam hominis utinam ne
temerarii, illud quidem certe, non nimis in aliorum explica-
tionibus impugnandis verecundi, sed mihi ignoscetis profecto,
si modo, quantopere virorum doctorum opiniones a Jocosa
Luciani indole abhorreant, vobiscum reputaveritis.

Nisi vero, quaecumque de secundae aetatis operibus un-
dique collegi et particulatim proposui, uno conspectu am-
plexus fuero, magnopere metuo ne, qua necessitudine dialogi
inter se cohaereant et sibi succedant, parum perspicue osten-
disse videar.

Ad primam igitur aetatem, cuius imaginem capite secundo,
quantum potui, delineavi, nobis est redeundum. Jam tum
Lucianum dialogos composuisse vidimus, e quibus Anacharsis
satiricam indolem spirare videbatur et Toxaris primum erat
specimen, in quo scriptor ad eroticas fabulas transiit.

Dialogi Meretricii, a prima Toxaridis fabula non multum
diversi et Timon seriem dialogorum e secunda aetate aperiunt.
Deinde comicorum jocis delectatus pergit ad Dialogos Deorum
et Marinorum, Parasitum et Vitarum Auctionem3 fortasse
ex eodem fonte Prometheum et Deorum Concionem hausit.
Eodem tempore vel brevi post in Cronicis, Dialogis Mortuo-
rum, Menippo sive Necyomantia, Hermotimo, fortasse in Cha-
rone, Jove Confutato, Navigio Menippum satiricum secutus est.

Postremo in Jove Tragoedo, Nigrino, Icaromenippo, Gallo,
Tyranno dogmata Cynica personis comicis tribuit, vel alio
modo γέλωτι κωμικῷ σεμνότητα φιλόσοφον hilariorem et gra-
tiosiorem reddidit.

