38

ibi philosophos et homines litteratos, cognatorum tamen vix
unum et alterum invenit. Lepide deinde omnium risui
tradit, quae a sapientibus, qui palam continentiam et sim-
plicitatem simularent, avide, arroganter, impudice perpe-
trari viderat. Usque eo, quid se deceret, obliti erant, ut
cum vino incaluissent, tamquam homines ex infima plebe
rixarentur et sibi vulnera infligerent.

Apud Alciphronem (3. 55) parasitus ad amicum scribit
Scamonidem dominum suum, cum diem natalem filiae
celebraret, multos ex Atheniensibus, qui divitiis et genere
praestarent, ad coenam vocavisse et ut festum ab omni
parte esset perfectum, etiam philosophos adsumpsisse. (ᾠήθη
δεῖν καὶ τοὺς φιλοσόφους κοσμῆσαι τὴν εὐωχίαν).

Statim animadvertatis velim, quanto verisimilior illa para-
siti sit epistola quam narratio Lucianea. Quis enim credat
Aristaenetum, cum filiam in matrimonium daret, philosophos
affinibus anteposuisse? Scamonidem vero natalium splen-
dorem praeter alios etiam philosophos vocando augere vo·
luisse, facile credimus. Ergo vix est verisimile ad Luciani
exemplum Alciphronem imaginem suam adumbrasse, quia
huius epistola multo probabilior est quam Convivii illius
descriptio.

Nullane igitur necessitudo inter utrumque rhetorem in-
terest?

Minime vero, quae deinde Alciphron de philosophorum
insolentia tradidit, ex uno ac eodem fonte fluxisse statuo,
unde Lucianus partem saltem narrationis mutuatus est.

inspicias modo, quae uterque de cynico quodam narrat

et mihi concedes similitudinem non fortuitam hic inveniri.

