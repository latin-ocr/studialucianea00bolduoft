85

via haec discrepantia in nostrum dialogum irrepsit; jam
supra in huius capitis paragrapho tertia obiter indicavi Lu-
cianum, cum in Piscatore se philosophiam semper coluisse
diceret, in Vitarum Auctionem, qui dialogus evidentissime
cum illis verbis repugnabat, sententias inseruisse, quae aperte
'a libri consilio abhorrebant. Nunc mihi levis dubitatio oritur,
utrum Hermotimus quoque eadem forma, qua primum com-
positus est, ad nos pervenerit, an postea Lucianus quasdam
partes mutaverit et addiderit, quae melius cum judiciis in
Piscatore prolatis congruerent. Fortasse huic secundae edi—
tioni debemus verba ἐγὼ γὰρ οὐχ ὡς οὐ φιλοσοφητέον φημί
(Herm. 52), quo accedit, ut philosophorum pravi mores
(8—13 et 80—83) eo modo carpantur, quo Lucianus postea
in Convivio facere solebat, quia tamen certam opinionem
de Hermotimo proferre non possum, potius ad Vitarum
Auctionem transibo, ubi manifestius indicium immutationis
repperisse mihi videor.

Quid argumenti in hoc libro invenitur?

Pythagoram (1—7), Diogenem (7—12), Aristippum (12),
Heraclitum et Democritum (13—15), Socratem et Platonem
(15-19), Epicurum (19), Chrysippum (20-26), postremum
peripateticum quendam (26) tamquam vilia mancipia venire
audimus. Quo nomine ergo dialogum indicasses, si tu, lec-
tor, opus scripsisses? Non dubito, quin Φιλοο-όφων πρᾶσιν
haberemus, sicut Hermippus comicus Διογένους πρᾶσιν fecit,
ita ut Bernaysius, cum de nostro dialogo loqueretur, eum
„die Philosophen-Versteigerung'' recte nominarit. Mercurius
tamen, quoties philosophum aliquem vendere fingitur, non
ipsius nomen, sed „Blov” renuntiat, (1, 2, 7, 12, 13, 15, 20, 27)

