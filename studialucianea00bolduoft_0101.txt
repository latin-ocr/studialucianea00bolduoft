87

quasi virtutes laudantur, quae Lucianus in aequalibus Cy-
nicis vituperare solebat.

Quid de 'hac mira discrepantia censendum est?

Alteram partem, ni fallor, Lucianus postea addidit, cum
in Piscatore se semper flagitiosos aequales persecutum esse
scriberet.

Sed quidde totius dialogi compositione inde sequitur?
Multo melius illud nomen βίος quadrat cum insertis verbis
de aequalium vita, quam cum iis, quae alibi Lucianus ad
personam et dogmata nobilis cuiusdam philosophi descri-
benda dedit. Non primam igitur libri editionem nos habere
conjicio, sed Lucianus‚ cum convicia in aequales cynicos
addidisset, etiam titulum, libri 'et 'Mercurii verba mutasse
mihi videtur. Quod quam neglegenter et festinanter fecerit,
inde quoque patet, quod nomina philosophorum e prima
editione adhuc ante verba eorum praefixa remanserunt.

Oui mutationi utrum tribuam, quod verba in 15—19 non
salva sunt (Socrates enim a Dione Syracusano emitur), an
vitium sit codicum putandum, mihi non constat.

Ita de altera Vitarum Auctionis editione meam opinionem
finxeram, cum Theodorum Prodromum Βίων πρᾶσιν ποιητικῶν
καὶ πολιτικῶν scripsisse legi. Totam meam interpretationem
subversam putabam, quia titulus Βίων πρᾶσις in communi
scriptorum usu fuisse videbatur. Postquam autem diu neque
sine labore illam alteram βίων πρᾶσιν quaesivi, tandem hoc
opus inveni in „Notices et Extraits des manuscrits de la
Bibliotheque Imperiale. Annee 1810 Article 37,” editum
a. v. d. F. J. G. La Porte du Theil. Ubi non sine gaudio
meo statim apparuit, illam βίων πρῖισιν Theodori Prodromi

