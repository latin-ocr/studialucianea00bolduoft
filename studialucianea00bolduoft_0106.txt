92

eodem fere tempore, quo „Menippus’', i. e. ante annum 165
scriptus est.

III. Aliud documentum, quod Lucianum placita cynica
comicae personae tribuisse probat, Gallus est putandus, ubi
gallus domesticus dominum Micyllum divitias somniantem
cantu e somno excitat et pauperes parvo contentos feliciter
vivere, divites et potentes semper sollicitudinibus vexari
demonstrat (ΖΙ-28). Initium dialogi statim comoediam in
memoriam revocat, atque fuerunt viri docti, qui epistolam
Alciphroneam (3. 10) ex eodem fonte fluxisse putarent. Quae
opinio licet nimis incerta sit, alia tamen scena (aa-33) ab
omni parte ad comicam normam est redacta, quam originem
dudum detexit Valckenaerius3 Kockius autem fragmentum
e Theogneti fabula Φιλάργυρος ἢ φάσμα hic legi, fortasse
recte divinavit.

IV. Idem autem Micyllus, in Gallo φιλόπλουτος, in Tyranno
ad meliores cogitationes mutatus apud inferos perfectum
cynicum agit. Quem tertium dialogum qua causa ad Menippi
normam compositum sed Comicorum ornamentis illustratum
esse credam, paucis exponam. Ε Mortuorum Dialogis et
Necyomantia apparuit Menippeas fabulas saepe apud inferos
actas esse3 quia praeterea iidem, qui in Cynicis dialogis
verba faciebant, Charon, Mercurius, Cyniscus, etiam in Ty-
ranno φιλοδόὲους increpant, Lucianum in hoc quoque opere
conficiendo Cynici magistri memorem fuisse verisimile est.
Pro ornamentis vero e comoedia petitis, fabellam in ξ 12
narratam et testimonia, quae „Lucerna” et „Lectulus” in
tyrannum Megapenthem proferre narrantur, habere velim.

Quas varias partes Lucianum non apte conjunxisse e joco

