51

mum mihi visum est (cfr. 0111 ξ 3). Quo posito fundamento
maligna quae Lucianus in viros venerabiles protulit judicia,
utrum ex ipsius profluxerint sententia, an in aliorum verba
juraverit, accurate circumspexi. Neque frustra quaesivi, nam
in plerisque dialogis Lucianum, qui rhetorica esset disciplina
institutus, antiquorum scriptorum, praesertim Comoediae et
Menippi satirici exemplum in philosophis eludendis secu-
tum esse manifeste patuit (cfr. c. III ξ 4, 5, 6, 7). Qua in
disquisitione quantopere mihi studia a Kockio promulgata
profuerint et hoc loco libens testor, et in sequenti disputa-
tione apparebit.

Videmus ergo Lucianum non ab alia ad aliam philoso-
phorum sectam transiisse (Fritzsche), neque philosophia relicta
deinde ad satiricos dialogos transgressum esse (Sommerbrodt),
sed mea opinio si probanda est, Lucianus olim antiquorum
exemplaria refecit, postea suo judicio usus est, ita ut eius
mutatio non philosophica sed litteraria putanda sit.

At ipsam disputationem aggrediamur!

2. De Piscatore et Bis Accusata Quaeritur, quid Lucianus
de philosophia et de rhetorica senserit.

Ante ceteros dialogos Piscator nobis tractandus videtur,
qui eo consilio a Luciano est scriptus, ut quid de veteribus
et de aequalibus philosophis sentiret, lectoribus exponeret.

Diogenes a sodalibus, ut pro iis verba faceret, rogatus
Lucianum accusare fingitur (25—28), quod in praecedenti-
bus dialogis venerabiles philosophos indigne traduxisset

ipsamque philosophiam omnium tradidisset risui. A quibus

