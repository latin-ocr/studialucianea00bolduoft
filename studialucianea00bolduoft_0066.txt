52

criminibus Lucianus se purgare conatur (29—38), cum se
numquam veteres elusisse sapientes, sed eorum amicum
semper fuisse affirmat. Quantopere tamen aequales philoso-
phiam professi, omni scientia essent destituti, ita ut quae
agerent, toto coelo distarent a, quae praedicarent, principiis,
se semper ostendisse contendit. Quae verba, etsi aperta
mendacia putanda esse statim ostendam, tamen Lucianum,
quo tempore Piscatorem scripsit, admiratorem antiquorum
philosophorum fuisse probant. Deinde indignatus, quod stu-
dium philosophiae propter flagitiosam discipulorum vitam a
prudentibus hominibus contemneretur, omnium aequalium
simulatorum vitia se indicaturum et antiquorum famam
defensurum esse promittit (Pisc. 37 cfr. 20 et 52).

Neque absunt testimonia, quae eum promisso fidem prae-
stitisse ostendunt: ultima dialogi pars (40-—52)‚ ille „philo-
sophorum piscatus'', in -pravos aequales composita est, libris
Fugitivis et „de morte Peregrini'' Cynicos coaevos perstrinxit,
in Convivio et Philopseudesi cuiuscumque sectae aequales
voluptati et credulitati obnoxios castigavit. Atque hilarem
descriptionem de insula beatorum si excipimus, (Ver. Hist.
H, 17—22)‚ de antiquis philosophis numquam postea in
malam partem locutus est, vel adeo in Alexandro (post ,
annum 180 edito) Epicuri, Democriti, Pythagorae, in „Lapsu
in salutando'’ (4) Platonis cum reverentia mentionem fecit.

Lucianum igitur in Piscatore et in operibus, quae postea
sunt edita, antiquos philosophos magni aestimavisse, aequales
aspernatum esse constat.
⁷ Nunc videamus, quid Lucianus de philosophis in Bis
,accusato senserit! In quo dialogo de veteribus nihil boni

