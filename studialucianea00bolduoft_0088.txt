74

dialogum XIII cum Μισουμένῳ. Ad exemplum Ῥαπιζομὲνης
fortasse est adumbratus dialogus XV, cuius verba, nisi fallor,
pessime inter se pugnant. Amator enim §1 Αἰτωλός vocatur,
§2 vero nomen in Μεγαρέα transit. Colonus, qui apud mere-
tricem erat, a rivali tam graviter vulneratur (ξ 1), ut οὐκ
ἴσασιν,δ εἰ βιώσεται, attamen §⁴2 vulnus non curans, statim ille
ἀπέρχεται ὀψόμενός τινας φίλους τῶν ἀστικῶν, οἳ παραδώσουσι
τοῖς πρυτάνεσι τὸν Μεγαρέα.

Π. Cuius discrepantiae origine in medio relicta, nunc ad
Timonem transeamus, quem dialogum Lucianus libere com-
posuisse videtur ad Antiphanis exemplum. In qua fabula
quanta cura comicorum oeconomiam secutus sit, inde cog-
noscimus, quod facile totus dialogus ita in scenas dividi

potest, ut numquam plus quam tres personae inter se con-
fabulentur. Praesertim alterius partis (41—58) compositio
mihi duarum Aristophanearum fabularum structuram in
memoriam revocat. Postquam enim Timon thesaurum rep-
perit (ΛΗ-46), quattuor scenae admodum laxo vinculo
inter se conjunctae sequuntur, in quibus diversa hominum
genera a Timone in antiquam restituto fortunam adulanter
beneficia flagitant. Quae episodia, quod ad oeconomiam per-
tinet, cum Pacis et Acharnensium fine mihi comparanda
videntur, ubi varii mercatores ad Trygaeum veniunt, vel
diversae hominum species a Dicaeopolide pacis commoda
deposcunt.

Uno autem conspectu ut Timonis compositionem tibi propo-
nam, distributionem, quod ad septem priores scenas pertinet,

a Kockio, alteram partem a me ipso delineatam, hic exscri—
bere placet:

