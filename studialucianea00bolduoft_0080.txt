66

quam maximam navasse, ut fabulis fictis speciem veritatis
inderent, cuius rationis luculentum exemplum praebet Lu-
cianus in Toxaride fabulas undique corrasas pro veris vendi-
tans. (Cfr. Tox. 11 ἐπομοσάμενος ἦ μὴν ἀληθῆ ἐρεῖν et 10
ὀλίγους δέ τινας προχειρισάμενος τῶν καθ’ ἡμᾶς αὐτούς).
Hoc igitur praejudicio de nomine Nigrini facto ad ipsam
quaestionem redeamus.

Nigrinum autem doctrinam, quam in aliis dialogis Cynicae
personae profitentur, prae se ferre jam animadverti, sed etiam,
quae ex intimo Luciani corde profluxisse mihi videntur ex
eiusdem philosophi ore audimus. Quemadmodum postea in
Mercede Conductis Lucianus fecit, sic Nigrinus in hoc opere
Romanorum luxuriem acerbe cavillatus (15, 16) de nomen-
clatoribus, de clientibus (al—24), de servorum fortuna (34)
ita locutus est, ut malevolus ipsius scriptoris animus erga
nobiles Quirites manifestus pateat. Contra Athenas urbisque
incolas tantis sustulit laudibus, ut priscos Athenienses, qui
patriam a Persis defenderent, tum etiam vixisse putares
(12—14).

Quid igitur de Platonico philosopho, qui Cynici et ipsius
Luciani verba dicat, censendum est?

Diu nesciebam, tandem mihi lux orta est: ille Platonicus
e Comoedia in nostrum dialogum venit. Meministine, lec-
tor, me in capite primo mei libri animadvertisse Lucianum
variis modis comicos poetas in suum usum convertisse?
Aut totum argumentum ab illis sumpsit, aut episodio ali-
quo vel persona usus est, ut dialogum hilariorem redderet.
Nonne initium nostri Nigrini, ubi illa vehementia Luciani
verba leguntur, ex illo fonte fluxisse verisimile est Ρ

