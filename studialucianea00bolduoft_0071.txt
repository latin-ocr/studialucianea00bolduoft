57

Ratione ergo computata, habemus hos septem, qui praece-
dunt, dialogos: Dialogos Mortuorum, Menippum, Icaromenip-
pum, Charonem, Jovem Trogoedum, Hermotimum, Vitarum
Auctionem.

Videamus nunc, quantum scriptoris de philosophia sen-
tentiae in his dialogis propositae, distent ab iis,⁴quas supra
in Bis Accusato et in Piscatore cognovimus. Charonem in

studiis mortalium contemnendis versantem, atque Jovem

Tragoedum, ubi scriptor fabulas deorum ludibrio vertit,
silentio praetereamus, quia ad nostrum propositum nihil
attinent. '

Quinque ergo restant libri, ex quorum numero primi
Dialogi Mortuerum sunt adeundi. Socratem (dial. 21),Aristo-
telem (dial. 13), Pythagoram, Empedoclem, Platonem (dial. 20),
satiricus cavillatur, Cynici vero soli (dial. 11 et 27) laude
digni putantur.

In Vitarum Auctione omnes philosophiae magistros, ne
Diogene quidem excepto, quasi vilissimos servos Lucianus
venire fingit, Aristippus autem ita omnibus caruit virtutibus,
ut dominum adipisci non posset. Versamur sine dubio in ¹
scurrilibus Jocis, quos Comici olim contra philosophos in
scenam proferre gaudebant, contra Mortuorum Dialogi, in
quibus scriptor solis Cynicis pepercit, ad Menippeas referendi
sunt satiras.

Neque ipsa philosophia a telis e Comicorum et Menippi
armamentario sumptis tuta mansit, cumin Icaromenippo,
Menippo, Hermotimo summam veritatem mortalibus haud
perspicuam esse demonstraret et omnibus, ne tam inutili
sapientiae labores impenderent, persuaderet.

