128

voluit. Nam cum in Bis Accusato Lucianum Juvenem per
Graeciam Ionio sinu traiecto in Italiam profectum esse
legisset, hanc peregrinationem multis excursionibus additis
ad rhetoricam itineris descriptionem ita exornavit, quasi
Lucianus ut homo opulentissimus voluptatis causa hoc iter
fecisset. Insulae Cnidus et Rhodus a Lucino (qui primarum
est actor) lustrantur et de nobilissimis deae Veneris signis
et templis amplae ἐκφράσεις, cuius artis rhetores peritissimi
erant, nobis offeruntur. Etiam eroticam fabulam de quodam
Cnidio juvene, qui cum Venere marmorea rem habuit,aLu-
ciano in Imaginibus (4) obiter commemoratam, Amorum
scriptor ample narravit.

Π. Deinde superest Halcyon, qui liber propter formam
dialogi ad secundam Luciani aetatem referendus esset, nisi
verba credula κλέος δὲ μύθων, οἷον παρέδοσαν πατέρες, τοιοῦτον
καὶ mucha ἐμοῖς ποιρκδώσω (8) efficerent, ut numquam a
Luciano satirico scribi potuerit.

ΠΙ. In Nerone, ubi Musonius philosophus cum amico
quodam disserens inducitur, sermonis color non Lucianeus
videtur, quo accedit, ut raro Lucianus historiam Romanorum
attigerit. Kayserus 1) dialogum Flavio Philostrato vindicare
conatus est.

IV. Demosthenis Eneomium jam Byzantinus scholiasta
recte me judice in dubium vocavit, quia a Luciani arte
narrandi prorsus abhorret. (οὗτος 0‘ λόγος ἐνδεῖ τῆς τοῦ Λουκιανοῦ
ἰδέαις καὶ ἀγχινοίας).

V. Charidemum tamquam puerilem declamationem Ges-

 

1) Cfr. Kayser. Praei: ad Flav. Phil. p. 33.

