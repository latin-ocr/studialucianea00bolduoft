23

Ipse Lucianus nobis tradidit, quam frequenter clara Sala-
minis et Marathonis nomina has sophistarum declamationes
illustrare solerent. Vel adeo ad eam putidam atque prae-
posteram imitationem progressi sunt, ut ipsa antiquorum
auctorum opera retractare et si possent, superare conarentur.
Aelius Aristides, rhetor Luciani aequalis, declamatione πρὸς
Λεπτίνην inscripta Demosthenem, Isocratem oratione sua
Panathenaica antecedere studuit.

Ante omnes antiquos Isocrates, a quo via ad rhetoricas
exercitationes patefacta esset, laudibus efferebatur. Flavius Phi-
lostratus (Vitae Soph. I, p. 21) vitam eius enarravit atque
Aristides eum nominat τινὰ τῶν ἐλλογίμων καὶ παλαιῶν σοφιστῶν,
unde simul apparet Antoninorum aevo inter nomina rhetoris
et sophistae omne discrimen esse sublatum. (Cfr. Praef. Vit.
Soph. Flavii Philostr.)

Vides ergo — postea enim apud Lucianum eundem viguisse
morem apparebit — sophistas non magis nova argumenta
e suo finxisse ingenio, quam exempla a maioribus tradita
imitando refecisse.

Unum tantum litterarum genus, quod apud Atticos scrip-
tores frustra quaeritur, magno studio a rhetoribus excole-
batur. Prima enim specimina fabularum fictis amatorum et
peregrinatorum casibus refertarum, quas patrio sermone
novellen vocare solemus, in rhetorum operibus inveniuntur.
Jam apud Dionem Prusaeutn in oratione, quae Euboica
inscribitur, lepidissima narratur fabula, ubi simplex rustico-
rum vita tam fideliter depingitur, ut infra optima recentio-
rum temporum specimina judicari nequaquam debeat. Ipse
Lucianus dialogo Toxaride decem e vita Graecorum et Scy-

