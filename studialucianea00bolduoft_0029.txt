15

ἐλύπησεν. εἷς γὰρ τὸν Περεγρίνου βίον καθάπτεται τοῦ Χριστικνισμοῦ
καὶ αὐτὸν βλασφημεῖ τὸν Χριστὸν ὃ παμμίαρος, διὸ καὶ τῆς λύττης
ποινὰς ἀρκούσας ἐν τῷ παρόντι δέδωκεν, ἐν δὲ τῷ μέλλοντι κληρονόμος
τοῦ αἶωῦίου πυρὸς μετὰ τοῦ Σατανᾶ γενήσεται (Suidas s. V.
Λουκικνός).

Primam et ultimam partem praetereamus, quia meram
Byzantinorum'ineptiam spirant. Nonne canes Suidae tibi
mortem alius δυσφήμου — Euripidem dico —in memoriam
vocant?

Sed ad mediam transeamus partem. Lucianus vixit Tra-
jano imperatore (iffi-417) et postea. Antiochiae patronus
causarum erat, sed cum res ei non bene cederet, totum se
litteris dedit et innumera scripta composuit.

Quae verba antequam a philologorum criminibus defen-
dam, quinque Luciani scripta enumerabo, quae quo tempore
edita sint, ex argumento efficere licet.

Ι. Imagines opus est compositum in honorem Pantheae
cuiusdam, quae Lucium Verum imperatorem ad bellum Par-
thicum proficiscentem fideliter comitata est. Opus est igitur
scriptum anno 162.

II. Ex Eusebio (Chron. ΙΙ. p. 17] Ed. Schoene) Pere-
grinum cynicum anno 165 Olympiis rogum conscendisse
constat. Eodem anno aut sequenti igitur scripta est Mors
Peregrini.

III. Liber de historia conscribenda eo consilio scriptus
est, ut rhetores, qui bellum Parthicum (162—165) enarrabant,
perstringerentur. Annus editionis igitur est post 165.

IV. Vita Demonactis composita est post annum 177. (cfr.
caput 4 ἓ 4 meae dissertationis).

