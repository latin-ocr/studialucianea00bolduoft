53

aut mali dixit, nisi quod eorum dialogos tamquam nimis
obscuros, improbavit (34), aequales vero (6, 7, 8, 11) malevole
carpuntur. Mercurius enim quosdam bonos, multos semidoc-
tos, sed plurimos nefarios inveniri philosophos, Justitiam ad
terram redeuntem certiorem facit et Pan, deus ad procaci-
tatem proclivis, malos de moribus sapientium rumores nar-
rasset, nisi Justitia, qua esset castitate, prohibuisset.

Veritus, ne gravitate et philosophiae amore vacuus vide-
retur, tria judicia, quae ipsius sententiam indicare possent,
Lucianus pronuntiari fingit. Primo quaestione mota, utrum
Academia Polemonem sibi vindicare jure posset, an Vino-
lentiae restitueretur, Μέθην condemnatam abiisse narrat
(15—19). In secunda actione Ἡδονήν praeponit Porticus
praeceptis, (19-23) ita tamen ut ad Jovem, summum judi-
cem provocatio pateat (12). Postremo, utrum Aristippus
οέρετῇ an τρυφῇ addictus sit, disceptare veretur (23). In Bis
Accusato igitur Lucianum antiquos philosophos non eluden-
tem, aequales maiorem partem vituperantem, philosophiae
studium non sine reverentia commemorasse clare apparuit.

Si autem Bis Accusatum cum Piscatore et Fugitivis
(dialogis nuper memoratis) conferamus, contemptionem in
aequales semper crescentem perspicimus, unde etiam haec
dialogorum chronologia constitui posse videtur: primus Bis
Accusatus, ubi numerus proborum admodum magnus est
(8), secundus Piscator, ubi τινὲς ἀληθῶς φιλοσοφίαν ζηλοῦντες
nominantur (37), postremus Fugitivi, ubi manserunt πάνυ
ὀλίγοι, ὅσοι ὀρθῶς φιλοσοφοῦσιν (24).

Quae igitur Lucianus de philosophis in Bis Accusato et
Piscatore judicavit, exposuimus, jam ad litterariam eius confes-

