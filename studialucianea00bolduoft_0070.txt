56

duo loci ex Bis Accusato et Hermotimo inter se comparati
favent. Hermotimus Stoicus in dialogo sui nominis (13)
Lucinum, sub qua persona ipsum scriptorem latere jam
supra dixi, hunc ad modum alloquitur: „Si te aspicio, mi
Lucine, mihi circa quadraginta annos natus esse videris.’'
In Bis Accusato (32) vero, ut j‘am audivimus, Lucianus se,
cum quadragenarius esset, a Rhetorica ad veram transiisse
philosophiam narrat. Itaque Hermotimum Bis Accusato an-
teriorem esse ,liquide apparet.

Aliud, quod praecedit, opus, est Vitarum Auctio, quia
Diogenem ob contumelias, quibus Lucianus in illa satira
philosophos affecit, in Piscatore (23 et 27) iratum videmus3
quo accedit, ut finis Piscatoris pro explicatione habenda sit,
qua Lucianus, quos in illa Vitarum Auctione occulte peti-
verit, aperte indicet. (Pisc. 48).

Maior tamen praecedentium dialogorum seges ex Bis
Accusato 33 meti potest, ubi Dialogus, sicut supra vidimus,
utrum pedestri sermone an poesi sit compositus, non am-
plius affirmari posse queritur. Cernebatur scilicet in eo
παράδοξος apim, quam Lucianus e satira Menippea mutuatus
esset. Cum autem in Menippo sive Necyomantia, Icarome-
nippo, Jove Tragoedo, et Charone versus prosae orationi
intermixti inveniantur, origo et tempus eorum dialogorum
non amplius incerta sunt.

Quibus operibus postremo Dialogi Mortuorum addantur,
ubi in decem altercationibus ille φοβερὸς καὶ δάκνων Menip-
pus primas egit partes, neque veteribus pepercit philosophis,-
de qua injuria Diogenem in Piscatore (26) querentem audi-
vimus.

