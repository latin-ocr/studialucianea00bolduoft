127

Necessitudine autem, quae inter genuinos libros per diver-
sas aetates intercederet, quam accuratissime exposita, reli-

quum est, ut inquiramus, quot libelli subditi judicandi sint.

2. De operibus subditiciis.

Quotienscumque in superioribus quaestionibus argumen-
tatio tulit, ut de authentia alicuius libri opinionem expo-
nerem, saepius Lucianeam originem contra virorum doctorum
crimina defendere, quam opus aliquod inter spuria rejicere
conatus sum.

Ut breviter mea judicia in vestram memoriam revocem,
libros de Saltatione, Hesiodum, Imagines, Nigrinum, Para—
situm, Asinum, Demonactem, de Luctu, de Sacrificiis, ab
ipso Luciano scriptos esse, licet in alia quaestione nonnulli,
in alia plerique philologi refragentur, pro certo statuo, sed
duo libros Cynicum et Philopatrin propter sermonem et
argumentum luce clarius adulterinam originem prodere puto.

Restant nunc octo libri communi consensu inter spurios
rejecti, ita ut viris eruditis ineptus esse viderer, si denuo
in eorum originem inquirerem3 in aliorum igitur judiciis

proferendis me continebo, in medio relinquens, utrum ubique

γ verum viderint necne.

I. Dialogus Amores propter grandem et tumidum sermo-
nem ab omnibus rectissime damnatus 1) ab eo scriptus est,

qui notitiam cum Luciani operibus contractam ostendere

 

1) Lucinus e. g. Theomnestum amicum sic affatur: καί μοι σφόδρα διψῶντι

τοιαύτης ἀνέσεως εὔκαιρος ἡ τῶν ἱλαρῶν σου λόγων ἐρρύη χάρις (1).

