37

scenas in epistolarum formam transtulit, sed etiam Luciani
scrinia compilasse a nonnullis v. d. dicitur. Quod crimen
quatenus verum sit inquirendo, judicium de Toxaridis quaes-
tione faciam, nam si Alciphron Lucianum secutus est, tota
illa Kockii ratio, qua utrumque scriptorem inter se compa-
rans comicum fragmentum restituere studuit, corruere debet.

Ceteros igitur locos, ubi Alciphron ad Luciani argumen-
tum respexisse arguitur, ordine exponam.

Initio dialogi Lucianei Galli Micyllus sutor, cum splendi-
dam divitis coenam, cui pridie adfuerat, in somnio videret,
gallicinio experrectus cum gallo domestico de hominum
diversa sorte amplum sermonem habuit. Apud Alciphronem
(310) somnium fossoris cuiusdam, qui ab Atheniensium
populo dux designari sibi visus est, improbi galli voce
dispellitur. In utraque igitur narratione gallus dominum
somniantem ad quotidianas vitae molestias revocat, sed quia
nihil praeterea utrobique evidenter congruit, utrum Lucianus
exemplum Alciphronis fuerit, an uterque ex eodem fonte
hauserit, an nulla potius necessitudo inter eos intercedat,
discernere non licet.

Deinde Convivium Lucianeum et Alciphronis epistola
3. 55 viris doctis e. g. Fritzschio 1) tantopere convenire
videntur, ut hanc pro â€žbrevi adumbratione'' illius habeant.
Paulo accuratius descriptionem, quam dedit uterque, obser-
vemus. Lucinus (apud Lucianum) amico Philoni occurrens,
se cuidam convivio interfuisse narrat, quod Aristaenetus,

cum filiae nuptias ageret, splendide apparavit. Complures

 

1) Cfr. Ed. Luc. Prol. ad Conv.

