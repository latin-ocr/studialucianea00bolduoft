34

posuerit, e paragrapho 17 fortasse effici potest, qui locus
apud scriptorem solus invenitur, ubi cum observantia de
Romanorum populo verba facit. Verisimile ergo mihi vide-
tur, Lucianum Imagines anno 162 eo composuisse consilio,
ut per gratiam L. Veri quoddam beneficium sibi impetraret.

Ad finem perduxi, quae de rhetoricis Luciani studiis in
medium proferre habebam3 id solum superest,'ut indagemus,
quae opera, licet ad primam pertineant aetatem, aliqua tamen
ex parte cum posterioribus comparanda sint.

In Anacharside, quo dialogo Solon 1) Graecorum artem gym-
nasticam a Scythae cavillationibus tuetur, sub barbari ho-
minis conviciis sententias Luciano gratissimas audire mihi
videor. Hic tamen fortasse me interpellet lector, „interne-
civum tu satirae latenti bellum indixisti, et nunc, cum tibi
opus est, turpes facis indutias!” Quam suspicionem in me
cadere concedo; quodsi tamen Lucianum eadem, quae Ana-
charsis in nostro dialogo deridet, eodem tempore alibi suo
nomine contempsisse demonstravero, nonne injuria videbor
crimine accusatus esse inconstantiae?

In Herodoto (8), quam praefationem inter alias supra
enumeravi, rhetores longe athletis anteponit (συρφετώδης ὄχλος
ἀθλητῶν) et in dialogo de Saltatione (71) multo magis actio-
nem mimicam spectare vult, quam πυκτεύοντοις νεανίσκους
ὀροῖν noc) οιῖμοετι ῥεομένους ux} ποιλοιίοντοος ἐν κόνει.

Verum non solum Lucianus rhetor corporis exercitationes

4) Solon tamen huic officio non apta persona videtur3 legitur enim apud
Diodor. IX, 5: ὁ Σόλων ἡγεῖτο τοὺς μὲν πύκταις >cxi σταὸιεῖς κοιὶ τοὺς ἄλλους

ἀθλητὰς μηδὲν ἀξιόλογον συμβάλλεσῧκι ,ταῖς πόλεσι πρὸς σωτηρίαν.

